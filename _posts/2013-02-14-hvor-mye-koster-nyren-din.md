---
layout: prawn
title: Hvor mye koster nyren din?
header : Post Archive
comments: true
authors: [annadu]
lang: 'no'
published: true
new: true
---

**Hvor mye ville du betalt for en iPad? En søttenåring fra Kina syntes at [nyren hans](http://www.dailymail.co.uk/news/article-2126172/Chinese-boy-sells-kidney-buy-iPad-iPhone.html) var en passende pris.**


I nyere tid har økning i diabetes og andre sykdommer [økt behovet for organtransplantasjoner](http://www.telegraph.co.uk/health/healthnews/9294082/Illegal-organ-trade-on-the-rise-say-world-health-experts.html). Imidlertid dekker offisielt tilgjengelige organer bare en brøkdel av det faktiske behovet. Den globale organmangelen gjør ulovelig organhandel til en svært lukrativ industri, som også er ulovlig i hele verden. Unntaket er [Iran](http://www.ncbi.nlm.nih.gov/pmc/articles/PMC1819484/), hvor organsalg er lovlig og regulert.   


Nyrer er det mest ettertraktede organet i dag, og utgjør [to tredjedeler av alle transplantasjoner](http://www.wsws.org/en/articles/2012/07/orga-j14.html). I følge FN blir rundt 10000 nyrer ulovlig transplantert hvert år, og noen eksperter tror tallet kan være [dobbelt så høyt](http://www.spiegel.de/international/world/the-illegal-trade-in-organ-is-fueled-by-desperation-and-growing-a-847473.html). 

## Et lukrativt marked
Profitten som kommer til kriminelle fra organhandel er skyhøy. Gjennomsnittsprisen på en nyre på svartebørsen er [150.000 dollar](http://www.havocscope.com/black-market-prices/organs-kidneys/). Donorene får likevel bare en brøkdel av prisen.  I Kenya kan en nyredonor få så [lite som 650 dollar](http://www.havocscope.com/black-market-prices/organs-kidneys/). Samtidig er det en utbredt praksis å underbetale eller ikke betale donoren i det hele tatt. 

## Transplantasjonsturisme 
[Transplantasjonsturisme](http://www.naturalnews.com/032462_transplant_tourism_organ_harveting.html) er å reise til andre land og motta ulovlige organer. Organhandel avbilder godt verdens ujevne maktfordeling. Donorene er ofte fra land som sliter økonomisk som Filippinene, Egypt og Serbia. Mottakerne derimot, er gjerne velstående innbyggere fra den “rike Vesten”.  Organdonasjon baserer seg på utnytting av fattige, hvor kriminelle gir fattige lite penger og livsvarige helseplager.  Transplantasjonsturisme er nemlig ikke bare uetisk, men også risikabelt.  Både donor og mottager får ofte dårlig medisinsk hjelp både under og etter transplantasjonen.  Men der hvor mottakerne ofte kan betale mer for bedre hjelp, har de fattige donorene ingen mulighet til dette. I tillegg [forbedres ikke livet til de fattige](http://www.theglobeandmail.com/life/the-perils-of-transplant-tourism/article1146034/) etter transplantasjon. Pengene de mottar hjelper noen måneder, men redder dem ikke fra langvarig fattigdom. Situasjonen forverres ytterligere av økende helseproblemer og vanskeligheter med å delta i arbeidslivet.  



## En umoralsk virksomhet? 
Den moralske siden ved organhandel er [omdiskutert](http://www.debate.org/opinions/should-the-sale-of-human-organs-be-legal). På den ene siden er det alvorlig syke som ikke kan vente på en offisielt godkjent transplantasjon. Er det uetisk å prøve å redde sitt eget liv? På den andre siden er de som prøver å redde seg og sin familie fra knusende fattigdom. Er det galt å selge sin egen nyre for å mate sin sultende familie? Til slutt har vi de kriminelle gjengene som tjener penger på folk i desperate situasjoner. Umoralsk? Ja. 

![bilde](http://i.imgur.com/f8MzzEu.jpg)



*Organhandel: En umulig løsning på et uoverkommelig problem?  
Kreditering: Transmediale*









