---
layout: prawn
title: Flukten fra klimaet
header: post archive
comments: true
authors: [chargarm]
lang: 'no'
alt: the-escape-from-climate
published: true
new: true
date: 2013-02-09 10:00:00
---

<section class="ingress">
<p class="pre">
I 2013 er det flere mennesker på flukt på grunn av klimaendringer, enn det er på grunn av krig, noe som har vært tilfellet [helt siden 1998.](http://nu.no/faktaark/konsekvenser-av-klimaendringene-article4297-213.html) Hvorfor er dette så problematisk? 
</p>
</section>
Jo, fordi klimaendringene skaper mer sult og fattigdom ved å begrense ressursene i allerede ressurssvake områder. Dette legger grunnlag for nye konflikter, og er kjernen i hvorfor klimaendringene er vår tids største utfordring. 

###Klimaflyktninger
Ytterligere kompliseres dette ved det faktum at du som klimaflyktning ikke anerkjennes som flyktning. Ifølge Flyktningkonvensjonen defineres en flyktning som en person som ”har flyktet fra sitt land og har en velbegrunnet frykt for forfølgelse på grunn av rase, religion, nasjonalitet, politisk overbevisning eller medlemskap i en bestemt sosial gruppe, og som ikke er i stand til, eller, på grunn av slik frykt, ikke villig til å påberope seg sitt lands beskyttelse”, [kilde.](http://www.fn.no/Tema/Miljoe-og-klima/Paa-flukt-fra-klima) Dette gjør at klimaflyktningene faller utenfor definisjonen, og mister mange av rettighetene til beskyttelse som følger med slike konvensjoner.  

###Skjev fordeling
Det er menneskene som bor i de fattigste delene av verden som vil bli rammet hardest av klimaendringene. En annen side ved dette er det faktum at klimaendringene alt er i gang. Hver dag kan være en kamp om ressursene for de av oss som allerede er tildelt minst. I sørligere strøk er befolkningen mer avhengig av lokalproduserte råvarer og ressurser enn i vesten. Nettopp derfor har vi et enormt samfunnsansvar for å bevare de naturressursene andre trenger for å komme seg gjennom hverdagen. Et konkret eksempel her er alle de som lever av ressurser funnet i og rundt regnskogen, og hvordan vårt forbruk av palmeolje faktisk har en direkte innvirkning på regnskogmengden. I stedet for at lokalbefolkningen får dyrke jorden sin som de har gjort i flerfoldige generasjoner er det nå anlagt enorme palmeoljeplantasjer. Disse strekker seg over flerfoldige kilometer som kunne vært brukt til matjord, eller forblitt i sin opprinnelige form som regnskog, som gir livsgrunnlag for en myriade av dyre- og planteliv, [kilde.](http://www.regnskog.no/om-regnskogene/truslene-mot-regnskogen/palmeolje)

###Triviell bevissthet?
Bevisstgjøring rundt et produkt som palmeolje kan ved første øyekast for oss i vesten virke trivielt, men for mange mennesker kan det bety alt med hensyn til om de vil få mat den dagen, og i dagene som kommer. Avgjørelser vi tar på daglig basis, som om vi skal kjøpe produkter som inneholder palmeolje, kan gjøre at flere mennesker på sikt slipper å jages på flukt fordi nærområdene deres blir rasert. Det krever så lite av oss, derfor kan alle interesserte ta en rask titt innom Framtiden i våre henders [guide](http://www.framtiden.no/gronne-tips/mat/slik-unngar-du-palmeolje-i-maten.html) 
for å få et bevisstgjort forhold til mat som inneholder palmeolje. Med bevisstgjøring rundt produkter som palmeolje kan vi prøve å unngå at enda flere skal fordrives. 
