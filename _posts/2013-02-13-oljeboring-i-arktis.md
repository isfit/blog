---
layout: prawn
title: Fallitterklæring i Arktis
header : Post Archive
comments: true
authors: [arstol]
lang: 'no'
published: true
new: true
---

**Det finnes store mengder olje og gass i Arktis. Mer enn 5 prosent av verdens kjente oljeressurser ligger i området, og opptil [25 prosent av verdens gass.](http://naturvernforbundet.no/olje-og-gass-i-arktis/category2650.html) Det kan være en enorm mulighet for Norge, som har både geografiske og tekniske forutsetninger for å drive utvinning i området. Men er det noe vi bør ta oss i bruk av?**

###Komplisert utvinning
Det er ingen tvil om at det er risikofylt å drive utvinning av olje og gass i Arktis. Havgrunnen er kald, noe som vanskeliggjør boring. Både sement og stål, som er vanlige å bruke under selve boringen, blir porøse ved lave temperaturer. Risikoen for uhell forbundet med selve oljeutvinningen vil dermed være større.  [Teknisk Ukeblad](http://www.tu.no/olje-gass/2011/04/27/store-utfordringer-venter-i-arktis) beskriver det ganske enkelt: 
«I et område som veksler mellom tussmørke og bekmørke, har isfjell, ekstrem kulde og en liten befolkningstetthet, kan det være svært krevende å drive petroleumsproduksjon.»
Selve utvinningen av olje er komplisert i Arktis, men det største problemet er likevel skadeomfanget hvis ulykken først skulle være ute. Eventuelle oljeplattformer vil ligge langt ute i havet, noe som gjør det vanskelig å komme i gang med opprydningsarbeidet raskt. Mens man kan bruke ny teknologi for å redusere risikoen for ulykker, er det lite man kan gjøre for å gjøre oppryddingen lettere i disse områdene. Den totale risikoen vil derfor alltid være større enn ved oljeboring i Nordsjøen.


![bilde](http://i.imgur.com/piFRXR6.jpg)


*An oil spill could do serious damage 
to the fragile ecosystems of the Arctic.
Credit: Aninas74*



###Prinsippsak
De teknologiske utfordringene er store, men bør likevel ikke være hovedfokuset i en slik debatt. I utgangspunktet er det en prinsippsak. Jobber vi hardt for olje- og gassutvinning i Arktis, gir vi et tydelig signal til resten av verden om at vi ikke har noen som helst slags intensjoner om å begrense vår avhengighet av olje og gass. Hvis verdens rikeste land ikke engang klarer å holde fingrene av fatet i et av de mest sårbare og risikofylte områdene i verden, er det et tydelig signal til resten av verden om at vi ikke tar miljøproblematikken på alvor. 


###Viktig symbolpolitikk
I verdenssammenheng er ikke Norges oljeutvinning verken i Nordsjøen eller i Arktis et vesentlig miljøproblem. Vi er rett og slett ikke store nok til å gjøre et enormt utslag [sammenlignet med andre land.](https://www.cia.gov/library/publications/the-world-factbook/rankorder/2241rank.html)  Det betyr likevel ikke at det bør være fritt fram for oss. Det er som ledestjerne at Norge kan gjøre et viktig utslag, da de landene som virkelig påvirker miljøet har vist seg lite villige til å gjøre viktige inngrep.  Mange vil kanskje tolke det som meningsløs symbolpolitikk hvis Norge lar være å utvinne olje i Arktis (eller i Lofoten og Vesterålen, for den del), men hvis ikke Norge har et legitimt rykte som foregangsnasjon, har vi få kort å spille på i møte med andre land. Viser vi oss som et land som ikke bryr seg om miljøet når alt kommer til alt, hvilke signaler sender det til resten av verden? Vi kan ikke være en miljøpioner hvis vi borer etter olje i Arktis. Som et av de få landene som har råd til å prioritere miljøet uten svært negative ringvirkninger for økonomien, vil vi sette et svært dårlig eksempel ved å la være.










