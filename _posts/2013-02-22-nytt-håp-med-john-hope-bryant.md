---
layout: prawn
title: Nytt håp med John Hope Bryant
header : Post Archive
comments: true
authors: [chargarm]
lang: 'no'
published: true
new: true
---

**Onsdag 13. februar skulle [John Hope Bryant](http://en.wikipedia.org/wiki/John_Hope_Bryant) snakke om sosialt entreprenørskap, i stedet ga han hele Storsalen en appell salen aldri har hørt maken til.**

###Regnbuer og stormer
Han startet appellen med allegorien ”du kan ikke få en regnbue uten å ha hatt en storm først”. Med dette ville han fortelle oss at vi ikke vil få se resultatet av det harde arbeidet før vi har gått gjennom noen prøvelser. Han fulgte dette opp med: “Suksess er å gå fra elendighet til elendighet uten å miste entusiasmen”. Hope Bryant levde selv som hjemløs i seks måneder og opplevde likevel stor suksess. Nettopp denne entusiasmen har han tatt med seg i sin rolle som motivator og taler. Det er den som holder mennesker gående, ifølge Hope Bryant, og det er entusiasmen for å skape en forandring som er drivkraften. 

Men hva kan vi gjøre, er ikke historien allerede lagt ut for oss? Nei, for som Hope Bryant sa: ”Vi lever i et historisk øyeblikk akkurat nå”, og nettopp på grunn av dette er vi nødt til å komme på en ny visjon. Verden trenger å se at forandring er mulig, og bare gjennom oss selv kan vi oppnå dette. 

For å si det med Hope Bryants ord; lev livet med begge føtter og hender. ”Ønsker du ikke å etterlate deg en arv? Vil du ikke at verden skal vite at du var her?” 

###Overklasseproblemer
Det er lett å svare disse spørsmålene med at man har sine egne problemer, men som Hope Bryant sa, alle i Storsalen i kveld, fra flerfoldige nasjoner, har ”overklasseproblemer”. Dette er noe vi må heve oss over og heller, som han avsluttet, prøve å bestemme oss for hvilken fugl vi vil være. Det er ørnene som aldri flyr i flokk, men likevel flyr høyest. Det er kråkene som bare lager lyder, men aldri gjør noe ut av seg. Og så er det kalkunene som har vinger men faktisk ikke kan fly med dem. Han spurte så Storsalen: ”Hvilken av disse fuglene ønsker dere å være? ” ”Ørnen!” var det unisone svaret fra en samlet forsamling, samlet av John Hope Bryants positive ord hvor han oppmuntret alle og enhver til å prøve og selv være den forandringen de ønsker å se i verden.  

<iframe src="http://player.vimeo.com/video/59691805?title=0&amp;byline=0&amp;portrait=0" width="578" height="325" frameborder="0" webkitAllowFullScreen mozallowfullscreen allowFullScreen></iframe> <p><a href="http://vimeo.com/59691805">Backstage with James Fierro and John Hope Bryant</a> from <a href="http://vimeo.com/user12652193">ISFiT</a> on <a href="http://vimeo.com">Vimeo</a>.</p>