---
layout: prawn
title: Er falsk det nye ekte?
ingress: På bare fem år forventes Kina* å ha det andre største markedet for luksusvarer i verden, og blir da større en både Japan, Frankrike, Storbritannia og Italia.  Rask økonomisk vekst og en raskt voksende middelklasse bidrar til en økende etterspørsel etter luksusvarer i Kina. Denne etterspørselen gir imidlertid næring til forfalskingsindustrien,  som når et helt nytt nivå. 
header: post archive
comments: true
authors: [annadu]
lang: "no"
published: true
new: true
---
Kvalitetsmerker tilbyr ikke bare kvalitetsvarer, men er også et symbol på en eksklusiv livsstil. Det handler om imaget som følger med merkevaren. Lett tilgjengelig over hele Kina finnes nå bade falske Gucci-solbriller og Louis Vuitton-håndvesker, som gir “eksklusivitets-følelsen” til alle som vil, til svært innbydende priser.  

###Bare for “fattige”? 
Selv velstående personer som har råd til merkevarer, kjøper også kopivarer av og til. En mediedirektør fra Kina med en årslønn på omtrent 80.000 dollar forklarer at hun ikke lenger kjøper ekte håndvesker fra luksusmerker. – Jeg forstod at kvaliteten på de falske varene ikke var dårlig i det hele tatt, og at prisen var en tiendedel av prisen for ekte produkter, forklarte hun, og la til at hun ikke var flau over å gå med falsk veske. 

###Er det ulovlig å kjøpe kopivarer? 
Forfalskning er ikke bare et kinesisk problem. I dag representerer næringen mellom [5-8%](http://lexiaconsulting.com/sec/count.html) av verdens årlige handel (men tallene lar seg ikke sikkert bekrefte). Det er mindre risikabelt og gir mer profitt enn mange andre ulovelige aktiviteter. Folk verden over er fristet til å kjøpe forfalskninger. Ikke alle forstår at selv om det virker harmløst, er forfalskning faktisk en forbrytelse. I Italia kan du til og med [få bot](http://www.nytimes.com/2006/01/13/business/worldbusiness/13iht-fake.html?_r=0) for å kjøpe forfalskninger, og i Frankrike venter kanskje en [fengselsstraff](http://fashionista.com/2012/05/new-french-anti-counterfeit-campaign-reminds-tourists-that-knockoffs-could-get-you-three-years-in-jail/).  Disse landene hører heller til unntakene enn regelen, og ellers i verdener det ulovelig å selge, men ikke kjøpe falske produkter. Gjør fraværet av straff det greit å kjøpe falske varer?

###Ingen offerløs forbrytelse
Forfalskning er ikke en offerløs forbrytelse. Først og fremst har det en svært [skadelig effekt på økonomien](http://money.cnn.com/2012/09/27/news/economy/counterfeit-goods/index.html), som skatteunndragelse og vekst i svartebørsmarkedet. Majoriteten av forfalskninger kommer fra [østlige “sweatshops”](http://www.cnbc.com/id/38229835/Counterfeiting_Many_Risks_and_Many_Victims), hvor arbeiderne ofte er barn uten arbeidsrettigheter.  Samtidig følger ikke alltid produksjonen normer for trygg produksjon, og bruk av for eksempel forfalskede klær kan utgjøre en helserisiko. [Noen kjemikalier](https://www.europol.europa.eu/sites/default/files/publications/counterfeitproducts.pdf) kjent for å bli brukt i forfalskninger kan gi irritasjon i øye, hud eller nese, astma eller hudkreft. Sist, men like viktig, er det en kjensgjerning at forfalskningsindustrien [ofte er monopolisert](http://www.unodc.org/toc/en/crimes/counterfeit-goods.html) av kriminelle organisasjoner. Ved å kjøpe en falsk Lacoste-skjorte, finansierer du kanskje narkotikasmugling eller menneskehandel.

Så neste gang du er fristet til å kjøpe et par falske Ray-Bans er det kanskje verdt å tenke på konsekvensene.


**(http://www.vogue.co.uk/news/2012/10/10/china-to-become-second-largest-luxury-goods-market-worldwide)* 